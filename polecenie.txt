polecenie:


Przez kolejne 2 zajęcia  należy zaprojektować i zaimplementować program w C++, który wykorzystuje własność polimorfizmu  w C++ ( z tym zagadnieniem łączą się takie pojęcia jak funkcje wirtualne, dziedziczenie, czyste funkcje wirtualne, klasy abstrakcyjne, dynamiczne linkowanie – ewentualnie późne linkowanie,  z którymi należy się bliżej zapoznać).
Program ma zawierać co najmniej trzy klasy, w tym jedną bazową, z umieszczonymi w niej pewnymi funkcjami jako wirtualne i czysto wirtualne. Ma on pokazywać różne możliwości wywołań metod przy zastosowaniu funkcji wirtualnych i polimorfizmu.
Moja propozycja to system płac – płatność miesięczna, z 3 typami pracowników : zatrudnieni na stałe  (pensja stała), zatrudnieni na zlecenie (stawka godzinowa, gdy powyżej 40 godzin to płatne 1,5 raza więcej, handlowcy - pensja to procent od sprzedaży). Pracownicy mają pewne wspólne dane, takie jak imię, nazwisko, NIP, PESEL i  będą one wypisywane w funkcji wirtualnej print () dla klasy bazowej, pozostałe informacje o pracowniku będą wypisywane w funkcjach pochodnych. W klasie bazowej pracownicy metoda wylicz_zarobki ()  będzie czysto wirtualna (dlaczego?). Funkcjami wirtualnymi, niech będą także destruktory, aby zobaczyć jak są wywoływane. W funkcji main(),  korzystając z poprzedniego programu utworzyć wektor wskaźników na typ bazowy  i  dokonać jego inicjalizacji różnymi typami pochodnych klas. Dla kolejnych elementów wektora wypisać dane dotyczące poszczególnych pracowników i  ich zarobki.
